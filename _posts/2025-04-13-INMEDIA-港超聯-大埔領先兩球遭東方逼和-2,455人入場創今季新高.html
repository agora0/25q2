---
layout: post
title: "【港超聯】大埔領先兩球遭東方逼和 2,455人入場創今季新高"
date: 2025-04-13 13:28:42.000000000 +00:00
link: https://www.inmediahk.net/node/%E9%AB%94%E8%82%B2/%E3%80%90%E6%B8%AF%E8%B6%85%E8%81%AF%E3%80%91%E5%A4%A7%E5%9F%94%E9%A0%98%E5%85%88%E5%85%A9%E7%90%83%E9%81%AD%E6%9D%B1%E6%96%B9%E9%80%BC%E5%92%8C-2455%E4%BA%BA%E5%85%A5%E5%A0%B4%E5%89%B5%E4%BB%8A%E5%AD%A3%E6%96%B0%E9%AB%98
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20250413jhvhjhjh.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港超聯周日晚上於旺角場上演榜首大戰，共有2,455名觀眾入場創下今季新高紀錄，最終大埔領先兩球下遭東方追平成3：3，仍然領先4分但踢多一場。對於被對手連追兩球，大埔主教練李志堅就坦言：「踢波就係咁，東方無端端都和咗港會，點解呢？利物浦都失分又點解呢？英超可以失分，港超Big 4唔可以失分？係咪太大要求？」他認為球隊取得一分「唔係最壞」，強調球隊在爭標路上仍有主導權及優勢。</p>
<p><img src="https://live.staticflickr.com/65535/54447689452_1a5d0faf80_b.jpg" /></p>
<p>大埔賽前以44分暫列榜首，今場用盡6個外援名額，包括馬卡雷拿、盧卡斯、伊高沙托尼、帕特華維迪、加比爾及韋法頓。陳肇鈞、羅振庭及李家豪同任正選，奇雲莫雷拉先列後備，奇雲巴迪與峇夏比不入名單。</p>
<p>落後4分的東方與上場聯賽比較有兩個調動，由隊長梁振邦取代賓紀文任正選，拿亞因累積5張黃牌需停賽，由卡路士任中堅，與賀爾、米祖域及亞歷斯祖組成四人防線。前線攻堅為巴科爾、費利蒲薩及馬希偉，顧斌作後備。</p>
<p><img src="https://live.staticflickr.com/65535/54448733684_4394a2b490_b.jpg" /></p>
<p><img src="https://live.staticflickr.com/65535/54447688977_c921c7860d_b.jpg" /></p>
<p><img src="https://live.staticflickr.com/65535/54448920410_699f62d3e6_b.jpg" /></p>
<p><strong>盧卡斯6分鐘內梅開二度</strong></p>
<p>上半場主隊東方先開波，開波僅僅2分鐘，賀爾回傳失誤，「助攻」盧卡斯單刀冷靜射入，為大埔閃電開紀錄。6分鐘，大埔右路獲得罰球，伊高沙托尼斬入禁區，盧卡斯無人看管下頂入成2：0。</p>
<p><img src="https://live.staticflickr.com/65535/54448733749_e61a38ddc1_b.jpg" /></p>
<p>20分鐘，大埔前場逼搶令東方失誤，盧卡斯左路偷波後，壓過梁冠聰禁區內施射，葉鴻輝擋出，米祖域加一腳但解圍不遠，陳肇鈞禁區頂補射高出。東方調整後搶回不少攻勢，31分鐘，賀爾將功補過，禁區外放冷箭，皮球直飛上角入網，為東方追近至1：2，這亦是半場比分。</p>
<p><img src="https://live.staticflickr.com/65535/54447803927_66e00bb9b7_b.jpg" /></p>
<p><strong>創今季入場人數紀錄 東方下半場連追兩球</strong></p>
<p>換邊後49分鐘，巴科爾禁區內接應長傳，但未能踢中皮球，遭謝家榮沒收。隊長加比爾示意謝家榮應提早出迎，後者喝斥「Shut up!」54分鐘，馬卡雷拿右路突破交橫，陳肇鈞再分予左路，伊高沙托尼睇到定射遠柱，大埔擴大比分至3：1。</p>
<p><img src="https://live.staticflickr.com/65535/54448667651_feef49dced_b.jpg" /></p>
<p>57分鐘，東方收起梁冠聰，換入賓紀文。60分鐘，亞歷斯祖擺脫帕特華維迪底線傳中，馬希偉門前撞入，追近至2：3。大埔之後收起盧卡斯，換入奇雲莫雷拉；東方亦由林衍廷及顧斌入替馬希偉與卡路士。</p>
<p><img src="https://live.staticflickr.com/65535/54447803122_591790767c_b.jpg" /></p>
<p><img src="https://live.staticflickr.com/65535/54448848114_d4e1100534_b.jpg" /></p>
<p>78分鐘，謝家榮出迎阻截東方傳中，與巴科爾碰撞，後者一度倒地不起。謝家榮指罵對方衝門在先，並與東方後備球員洛迪古斯口角。81分鐘，馬卡雷拿禁區內從後撞跌亞歷斯祖，球證黃偉倫直指十二碼點。巴科爾不負眾望一射中鵠，扳平成3：3，掀起全場高潮。雙方之後再無紀錄，各得一分。</p>
<p>今場入場人數為2,455人，創本季聯賽最多入場人數紀錄，亞歷斯祖則當選今場賽事全場最佳球員。</p>
<p><img src="https://live.staticflickr.com/65535/54447688527_fddd03eff3_b.jpg&quot;" /></p>
<p><strong>李志堅：港超Big 4唔可以失分？</strong></p>
<p>賽後大埔仍然以45分排榜首，不過踢多一場，東方及理文同樣落後4分。大埔主教練李志堅賽後表示，球隊在分數上仍有優勢及主動權，加上對賽理文三戰全勝，「簡單啲講，自己贏晒就得啦，唔洗理人嘅。」被問到領先兩球下遭逼和的原因，李志堅就稱：「點解？呢個足球比賽係咁㗎喎，你可以入人波，人哋都可以入你波。」他強調今日結果「唔係最壞」，贏輸亦不能代表聯賽冠軍誰屬：「踢波就係咁，東方無端端都和咗港會，點解呢？利物浦都失分又點解呢？英超可以失分，港超Big 4唔可以失分？係咪太大要求？」</p>
<p><img src="https://live.staticflickr.com/65535/54448552811_6409e91770_b.jpg" /></p>
<p><strong>質疑球證未有翻看VAR</strong></p>
<p>對於球隊末段被罰十二碼，李志堅就認為亞歷斯祖有放大動作，認為球證可以翻查VAR檢視判決：「我都好難理解佢用咩準則去check VAR，咁緊張嘅比賽，反而你唔去睇吓？講緊係爭緊冠軍嘅聯賽。Anyways，都係足球一部分啦 」大埔本周將要先後出戰菁英盃及足總盃準決賽，李志堅坦言球隊受傷患困擾，感謝盧卡斯、韋法頓、馬卡雷拿等人拼盡全力，奈何球隊後備兵源不足，「我都唔知過唔過到，你睇我啲人五癆七傷啦，我都唔知點算，盡力爭啦。」</p>
<p><img src="https://live.staticflickr.com/65535/54448667221_3cb52c044c_b.jpg" /></p>
<p>門將謝家榮對未能全取三分感到可惜，強調東方從來都不易應付：「我哋贏唔到有啲唔好彩，唔輸都有啲運氣。」他又為今場較勞氣解釋：「其實不嬲都勞氣，自己都好想贏呢場波，好有火，加上受球迷影響。作為龍門我俾人衝門幾次，點都要企硬啲，好似上季咁，俾巴科爾踢爆個頭咁滯，保護自己都正常。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
