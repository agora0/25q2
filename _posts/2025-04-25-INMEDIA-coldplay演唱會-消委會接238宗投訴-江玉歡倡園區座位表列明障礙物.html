---
layout: post
title: "【Coldplay演唱會】消委會接238宗投訴 江玉歡倡園區座位表列明障礙物"
date: 2025-04-25 04:23:51.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90coldplay%E6%BC%94%E5%94%B1%E6%9C%83%E3%80%91%E6%B6%88%E5%A7%94%E6%9C%83%E6%8E%A5238%E5%AE%97%E6%8A%95%E8%A8%B4-%E6%B1%9F%E7%8E%89%E6%AD%A1%E5%80%A1%E5%9C%92%E5%8D%80%E5%BA%A7%E4%BD%8D%E8%A1%A8%E5%88%97%E6%98%8E%E9%9A%9C%E7%A4%99%E7%89%A9
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20250425hnjhjhkjklc.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>英國樂隊Coldplay兩周前在啟德體育園主場館的演出，不過不少歌迷購票後才知座位視線受阻，部份座位更為「負角度」，消委會截至昨日共接獲238宗相關投訴。有早前購票Coldplay演唱會的觀眾在電台節目投訴，指購票及取票時均沒有列明「視線受阻」，入場後才發現位置對住舞台側銀幕及後台，九成時間只望到Coldplay的背脊。立法會議員江玉歡認為啟德體育園主場館應提供更詳細的座位表，列出位置有何障礙物。</p>
<p><strong>觀眾：根本唔應該劃出嚟 </strong></p>
<p>觀眾周小姐今早在港台節目《千禧年代》表示，經Klook購買酒店連兩張門票Coldplay門票的套票，當中列明門票價格為最貴的2,099元，只提及座位於舞台兩側，並無表明會視線受阻。她稱取票後亦無相關提示，是當日到現場後才發現座位屬「山頂位」，正對着銀幕及支柱：「去到我哋坐低，係『吓』咗一聲，就係睇到銀幕同埋睇到佢個後台囉，佢個後台好清楚睇到啦。」她強調九成時間只望到Coldplay的背脊與銀幕，「佢間唔中擰過嚟先見到佢個樣」。</p>
<p>她憶述附近的觀眾亦感到氣憤：「隔離兩個坐喺比較中間位置嘅人，一坐低第一個反應都係『吓！咁咪睇唔到』。」她強調「個啲位根本唔應該劃出嚟俾觀眾睇」。</p>
<p><img src="https://live.staticflickr.com/65535/54455469270_8162e324d3_b.jpg" /><br /><em>網上圖片</em></p>
<p><strong>稱外地演唱會劃分更仔細</strong></p>
<p>周小姐指今次為第四次睇Coldplay演唱會，首三次均在外地，她表示外地門票雖不指明具體座位，但會將場館分做更仔細的區域：「佢嗰啲section唔會咁大囉，佢可能話sectionAA咁，佢就係好細細格，係台嘅左邊、台嘅右邊、台嘅前面，起碼呢樣嘢佢會講得好清楚⋯⋯今次啟德$2,099嗰個，就完全無好清晰咁同我講係邊個area。」</p>
<p>周小姐稱當時情況混亂，沒有即時向工作人員反映情況，「你無理由去同一啲check你袋嘅工作人員講，其實都無用。」她事後有向Klook投訴，惟對方指售票時已標明為舞台兩旁位置：「但你無講過視線受阻呀嘛，佢係舞台隔離，但佢視線受阻呀嘛。」她亦有向售票網站Cityline反映，但回覆者為聊天機械人，無提供有效資訊，她打算向消委會投訴。</p>
<p><img src="https://live.staticflickr.com/65535/54442554413_68ccecde01_b.jpg" /><br /><em>啟德體育園圖片</em></p>
<p><strong>斥「成個experience真係好差」</strong></p>
<p>被問到對日後演唱會安排有甚麼建議時，周小姐表示「最基本嗰個唔應該話係位先啦」。她又指事後檢視座位表，認為資訊不清晰，「佢話側邊，究竟側幾多先係視線受阻呢？完全無寫到！」她認為主辦方有責任列明清楚位置，並應再細分座位範圍，以及售票網應要主動跟進投訴：「唔應該之後發生咗呢件事，又唔跟進，又唔負責囉，其實成個experience真係好差。」</p>
<p><img src="https://live.staticflickr.com/65535/53597330529_c1ba279c99_b.jpg" /><br /><em>江玉歡（資料圖片）</em></p>
<p><strong>江玉歡：觀眾如購票時不知視線受阻 投訴成立機會高</strong></p>
<p>選委界立法會議員江玉歡在同一節目稱，自己在二手網站購入Coldplay演唱會990元的門票，形容位置接近「山頂」，被「delay tower」遮擋視線，「都好視線受阻」。她稱沒打算追究：「算啦，坐到咁山頂睇住電視，我都已經好開心，都冇乜怨言，整體氣氛相當好，知自己坐山頂都唔好要求太多啦。」</p>
<p>江玉歡表示爭議重點在於觀眾購票時是否知悉座位屬視線受阻，如購票時沒有提示，但取票或入場後才發現視線受阻就不理想、有商榷空間：「理論上消費者應該有足夠資料睇到自己買嘅位係視線受阻，如果佢都選擇買，咁無得賴人啦。」她指如消費者購票時不知座位視線受阻，到取票後才得知，可向消委會投訴，並認為投訴成立的機會「相對係要高嘅。」</p>
<p><img src="https://live.staticflickr.com/65535/54473509570_7699b4a203_b.jpg" /><br /><em>啟德體育園圖片</em></p>
<p><strong>倡參考外國設詳細座位表</strong></p>
<p>江玉歡又認為啟德體育園主場館應提供一個更詳細的座位表，將區域劃得更仔細，並列出有甚麼障礙物。她指「喺世界嘅其他場館我都見過」，又指外國有「互動座位表」，「你會睇到自己坐喺邊，同埋亦都會睇到如果有障礙物嘅時候，嗰啲障礙物喺邊一度。」她表示今次演唱會的價錢種類不多，認為日後可按視線受阻的程度，調整價錢供消費者選擇。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
