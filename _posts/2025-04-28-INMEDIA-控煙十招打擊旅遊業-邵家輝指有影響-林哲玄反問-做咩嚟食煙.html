---
layout: post
title: 控煙十招打擊旅遊業？邵家輝指有影響 林哲玄反問「做咩嚟食煙？」
date: 2025-04-28 09:03:30.000000000 +00:00
link: https://www.inmediahk.net/node/%E6%94%BF%E7%B6%93/%E6%8E%A7%E7%85%99%E5%8D%81%E6%8B%9B%E6%89%93%E6%93%8A%E6%97%85%E9%81%8A%E6%A5%AD%EF%BC%9F%E9%82%B5%E5%AE%B6%E8%BC%9D%E6%8C%87%E6%9C%89%E5%BD%B1%E9%9F%BF-%E6%9E%97%E5%93%B2%E7%8E%84%E5%8F%8D%E5%95%8F%E3%80%8C%E5%81%9A%E5%92%A9%E5%9A%9F%E9%A3%9F%E7%85%99%EF%BC%9F%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/why_0.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>政府刊憲《2025年控煙法例(修訂)條例草案》提出「控煙十招」，<a href="https://www.inmediahk.net/node/1106507/">建議明年元旦起禁止</a>多於2人排隊等候公共交通工具時吸煙，另在明年4月底禁公眾地方管有電子煙煙彈。市民最希望禁的「火車頭」行為，《條例草案》則無觸及。醫療衞生界立法會議員林哲玄贊成修例，指排隊時禁煙「係一種禮貌」，至於控煙措施會否打擊旅遊業，林認為旅客是來港開心遊玩，「做咩嚟香港食煙？」代表批發及零售界的邵家輝就表示，加強控煙將影響吸煙旅客訪港誘因，形容是「好簡單嘅邏輯」。</p>
<p>林哲玄今早在港台節目《千禧年代》表示，加強控煙有助香港建立正面形象，因為「健康之都」的形象比「吸煙之都」好，他支持政府修例，又指旅客到香港，「玩嘅開開心心，你做咩嚟香港食煙？」</p>
<p>政府擬擴大禁煙範圍至等候公共交通工具、醫院等排隊時，多於2人則要禁煙，林哲玄表示排隊時禁煙「係一種禮貌嚟嘅，唔係在乎淨係法律咁簡單」。他認為日後政府可以進一步擴大禁煙範圍，將學校和醫院等指定處所出入口3米範圍內列為「禁煙區」，因為3米外都「會有煙吹埋嚟」。</p>
<p><strong>未禁薄荷味加味煙感失望</strong></p>
<p>至於加味煙管制，林哲玄對政府在今次修例未禁薄荷味加味煙，而感到失望，他指若禁薄荷味加味煙，可讓大眾感受煙「都係幾難聞」，從而減少嘗試吸煙的念頭。</p>
<p>繼2022年禁止售賣煙彈、加熱煙等「另類煙」，今次進一歩禁公眾地方管有另類煙的煙彈，「管有」包括吸食或使用。林哲玄認同是時機禁止另類煙，指煙民當下只可吸食2022年前的存貨，「咁都應該用晒嘅」，「咁如果擺到而家都未用晒，基本上都唔係好食㗎啦，咁就戒咗佢啦。」</p>
<p><strong>聽眾致電促禁「火車頭」</strong></p>
<p>聽眾梁女士致電時稱，排隊吸煙不單有違禮貌，更稱是「禍害」。梁女士更希望政府禁止「火車頭」，「我以往比較年輕嘅時候，可以走上去佢前面，可以唔使影響到我。但我宜家係長者，年紀大做唔到呢方面。」她斥火車頭行為對非煙民不公，指自己多次致電電台反映，但今次修例當局並無重視考慮。</p>
<p><strong>邵家輝指黑市加劇</strong></p>
<p>批發及零售界邵家輝在同一節目表示，支持「控煙十招」的大方向，惟擔心禁止加味煙後，引致黑市問題加劇，之前加煙稅時已有類似情況，「咁嗰啲煙税點解冇咗？就係好明顯係啲人地下咁樣買煙。」</p>
<p>他表示方案容許外地旅客或港人攜未完稅煙入境，擔心釀成法律漏洞。他又認為加強控煙後，會影響吸煙旅客訪港誘因，稱這是「好簡單嘅邏輯」。</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
