---
layout: post
title: "【舞台劇獎】梁仲恆獲最佳男配：好開心夢想成真、感謝家人從無反對"
date: 2025-04-28 16:57:02.000000000 +00:00
link: https://www.inmediahk.net/node/%E6%96%87%E8%97%9D/%E3%80%90%E8%88%9E%E5%8F%B0%E5%8A%87%E7%8D%8E%E3%80%91%E6%A2%81%E4%BB%B2%E6%81%86%E7%8D%B2%E6%9C%80%E4%BD%B3%E7%94%B7%E9%85%8D%EF%BC%9A%E5%A5%BD%E9%96%8B%E5%BF%83%E5%A4%A2%E6%83%B3%E6%88%90%E7%9C%9F%E3%80%81%E6%84%9F%E8%AC%9D%E5%AE%B6%E4%BA%BA%E5%BE%9E%E7%84%A1%E5%8F%8D%E5%B0%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/1280-476.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>梁仲恆憑風車草劇團的《餐廳》獲最佳男配角（悲劇/ 正劇）。他點名感謝多個前輩及同輩，包括黃龍斌、黃呈欣、朱柏謙、黎濟銘、郭小杰等。</p>
<p>梁仲恆又在台上感謝家人：「屋企人從來無反對過我做呢樣嘢，我想多謝佢哋一直好無聲咁支持我，特別係爸爸，因為我知道呢，我希望佢有睇（直播）啦，因為我知道呢，一個單身寡佬要湊大一個仔係唔容易，而你做到，並且做得好好。你係一個好令我驕傲嘅父親，多謝你。」</p>
<p><a data-flickr-embed="true" href="https://www.flickr.com/gp/inmediahk/f575FB7g2N" title=" "><img src="https://live.staticflickr.com/65535/54482568703_27d0bbb4eb_b.jpg" width="1024" alt=" " /></a></p>
<p>近年也參與電影製作的梁仲恆，形容今日得到劇協的認可，有種「喺自己家鄉、屋企攞獎呢個感覺，始終我係喺劇場度嚟。」他形容，宣布那刻他內心只覺得「爽！」、「好開心夢想成真，我讀書時候已經朝思暮想。」</p>
<p>他又強調，劇協的獎項對新演員而言非常重要，尤其是他們未建立自信、得到很多認同的時候，劇協頒獎禮的意義就是告訴他們：「你做得好，有人見到。」</p>
<p><a data-flickr-embed="true" href="https://www.flickr.com/gp/inmediahk/39rntfX1gz" title="無標題"><img src="https://live.staticflickr.com/65535/54482286721_c0fb805167_b.jpg" width="1024" alt="無標題" /></a></p>
</div></div></div>
