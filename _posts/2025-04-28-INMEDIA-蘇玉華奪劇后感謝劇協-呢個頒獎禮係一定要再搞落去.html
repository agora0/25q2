---
layout: post
title: 蘇玉華奪劇后感謝劇協：呢個頒獎禮係一定要再搞落去！
date: 2025-04-28 16:01:03.000000000 +00:00
link: https://www.inmediahk.net/node/%E6%96%87%E8%97%9D/%E8%98%87%E7%8E%89%E8%8F%AF%E5%A5%AA%E5%8A%87%E5%90%8E%E6%84%9F%E8%AC%9D%E5%8A%87%E5%8D%94%EF%BC%9A%E5%91%A2%E5%80%8B%E9%A0%92%E7%8D%8E%E7%A6%AE%E4%BF%82%E4%B8%80%E5%AE%9A%E8%A6%81%E5%86%8D%E6%90%9E%E8%90%BD%E5%8E%BB%EF%BC%81
categories: inmedia
tags: blog
author: 獨媒報導
---

<img src="https://www.inmediahk.net/files/column_images/1280-473.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>蘇玉華憑獨腳戲《完美證供》奪得最佳女主角（悲劇/正劇），並由同為香港演藝學院畢業的謝君豪、鄧偉傑頒獎。這亦是蘇玉華繼2003年後，再次奪得香港舞台劇獎最佳女主角 （悲劇/正劇），她在台上感謝劇協會長馮祿德及所有工作人員：「如果冇你哋嘅話，我哋呢個頒獎典禮係搞唔成。好多謝你哋，呢個頒獎禮係一定要再搞落去嘅⋯⋯你哋就係我哋嘅將來啦！」</p>
<p>在發表感言的時候，蘇玉華感謝劇協、投票予其的評審及喜歡《完美證供》的觀眾。她表示，劇中每句對白都令其感到振奮、深刻的反思，希望藉着演出令觀眾有同樣的震撼和反思。</p>
<p><a data-flickr-embed="true" href="https://www.flickr.com/gp/inmediahk/3E7b7VkrqU" title="無標題"><img src="https://live.staticflickr.com/65535/54482488571_69d2cc614e_b.jpg" width="1024" alt="無標題" /></a></p>
<p><strong>感謝丈夫潘燦良   以戲劇之名合作</strong></p>
<p>蘇玉華說覺得做戲不是為了拿獎，但在握住獎座時感覺意義非凡，因此必須大聲逐一讀出團隊每一人的名字：「點解我可以企到喺度，因為團隊嘅共同努力。」她逐一多謝劇團的台前幕後，包括法律顧問等。</p>
<p>丈夫潘燦良是《完美證供》的導演，蘇玉華在台上點名感謝對方：「佢係我嘅導演，佢亦都係我嘅老公，你哋知㗎可？」她提到，當知悉潘燦良擔任該劇導演的時候，「呢鋪真係以婚姻作賭注」，稱在排練的時候出現刀光劍影」、「互片」及「黑面」，但發現二人可以有更大的包容、愛護，「喺戲劇之名下可以咁樣去合作」：「我好多謝你，如果冇你係不可能完成呢個任務。」</p>
<p><a data-flickr-embed="true" href="https://www.flickr.com/gp/inmediahk/4i2KGke7z9" title="無標題"><img src="https://live.staticflickr.com/65535/54481270702_84fb99f8c3_b.jpg" width="1024" alt="無標題" /></a></p>
<p><strong>盼劇場一起努力   為下一代灌溉戲劇土壤</strong></p>
<p>在感言的尾聲，蘇玉華感謝劇協會長馮祿德及所有工作人員，「如果冇你哋嘅話，我哋呢個頒獎典禮係搞唔成。好多謝你哋，呢個頒獎禮係一定要再搞落去嘅⋯⋯你哋就係我哋嘅將來啦！」</p>
<p>蘇玉華亦不忘多謝自己：「我已經50幾歲人㗎啦，但我竟然可以有咁嘅膽色、勇氣去接受呢個挑戰，因為呢個係真係好鬼難、好鬼辛苦，我差啲係支持唔住。」她最後呼籲，盼香港劇場一起努力：「The show must go on，我哋一齊努力好嗎？我哋一齊令香港戲劇一齊發展落去，我哋將戲劇呢個土壤灌溉，令我哋下一代，再下一代可以喺戲劇路上，行一條好出色嘅路出嚟。」</p>
<p><a data-flickr-embed="true" href="https://www.flickr.com/gp/inmediahk/JG62m0S992" title="無標題"><img src="https://live.staticflickr.com/65535/54481644037_96d4832ef9_b.jpg" width="1024" /></a></p>
<p><strong>表明「一路支持劇協」：我哋點可能貿貿然無咗佢（頒獎禮）呢？</strong></p>
<p>蘇玉華得獎後接受傳媒訪問。她形容，頒獎給她的謝君豪不單是她合作最多次的男演員，而且二人真的可以說是「識於微時」、「係好好好好嘅朋友」，所以今次獲獎意義非凡。</p>
<p>對於劇協不獲藝發局資助，蘇玉華表明：「我一路都支持劇協，就算唔去現場，我都睇直播，因為劇協同我係好有關係。」</p>
<p>她指，劇協頒獎禮並非「我哋閂埋門」，而是當頒獎禮做得好，就有好的觀眾、好的劇評，從而有更好的製作，像一個良性循環，因此這個頒獎禮是極有意義。她又反問：「點解佢（劇協頒獎禮）唔應該存在呢？更加應該存在，因為嗰樣嘢係令到我哋更加走埋一齊，我哋更加有嗰個力量向前行，更加堅持專業，去將戲劇發展好落去。」</p>
<p>她又追溯過去，呼籲大家不要忘記：「（劇協）係我哋嘅前輩、老師、先行者，佢哋幾廿年嚟累積落嚟，而出現嘅一個頒獎禮嚟⋯⋯我哋點可能貿貿然無咗佢呢？我哋點能夠可以唔重視佢？」</p>
<p>至於有人形容現時是戲劇界的寒冬，她認為就像鸚鵡學舌：「你講寒冬，佢講寒冬，第三個就寒冬，第十個就寒冬。」惟她強調：「愈難，愈要去做；愈難，愈有機會；愈難，愈有可能做到啲好風平浪靜嘅時候做唔到嘅嘢。所以我哋要珍惜呢啲所謂嘅『寒冬』⋯⋯令我哋喺艱難環境下創作更好嘅嘢出嚟嘅機會。」</p>
<p>蘇玉華希望對後輩說的是：「繼續加油！繼續尖叫！…… 我都要大嗌！吖！」</p>
</div></div></div>
