---
layout: post
title: 戲院連環結業 田啟文指電影業「唇寒齒亡」籲痛定思痛勿再「食老本」
date: 2025-06-05 05:18:21.000000000 +00:00
link: https://www.inmediahk.net/node/%E6%94%BF%E7%B6%93/%E6%88%B2%E9%99%A2%E9%80%A3%E7%92%B0%E7%B5%90%E6%A5%AD-%E7%94%B0%E5%95%9F%E6%96%87%E6%8C%87%E9%9B%BB%E5%BD%B1%E6%A5%AD%E3%80%8C%E5%94%87%E5%AF%92%E9%BD%92%E4%BA%A1%E3%80%8D%E7%B1%B2%E7%97%9B%E5%AE%9A%E6%80%9D%E7%97%9B%E5%8B%BF%E5%86%8D%E3%80%8C%E9%A3%9F%E8%80%81%E6%9C%AC%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20250605_1241-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>戲院結業潮持續，<a href="https://www.inmediahk.net/node/%E6%94%BF%E7%B6%93/megabox%E5%98%89%E7%A6%BE%E7%A7%9F%E7%B4%84%E6%9C%9F%E6%BB%BF%E5%91%A8%E6%97%A5%E6%9C%80%E5%BE%8C%E7%87%9F%E6%A5%AD-%E9%99%A2%E7%B7%9A%E5%83%85%E9%A4%984%E9%96%93%E6%88%B2%E9%99%A2">嘉禾MegaBox昨日宣布於下周一（6月9日）結業</a>，是年內第6間結業的戲院。香港電影工作者總會發言人田啟文今早在電台表示屬預料之內，戲院將由影藝院線接手，認為結業潮並非「不可挽救」。不過田啟文強調，戲院與電影業屬「唇寒齒亡」關係，戲院數量減少影響上映電影的多元性，籲電影業界要「痛定思痛」 ，不可以再「食老本」，想辦法吸引觀眾重回戲院。</p>
<p>繼今年4月結業的嘉禾黃埔和6月1日結業的嘉禾海運，嘉禾院線再執一間，嘉禾MegaBox將於下周一結業。該院線2年內共有6間戲院結業，現只餘Stag E（tmtplaza）、the sky、嘉禾銀河廣場及嘉禾大埔4間戲院。</p>
<p><strong>田啟文：票房下滑 戲院難應付租金</strong></p>
<p>香港電影工作者總會發言人田啟文今早在港台節目《千禧年代》表示，嘉禾MegaBox結業屬預料之內，延續去年開始的戲院結業潮，「一間開始結業嘅時候，我就已經預警。」他提到戲院本身「唔係個個月都賺錢」，「佢喺旺季裏面佢賺咗嘅錢，嚟去補貼返淡季嘅嗰蝕本」，惟現時不論西片及華語片的票房皆告下滑，令不少戲院難應付租金，租約期滿後索性直接結業，「你個租金唔減嘅，我真係走囉。」</p>
<p>不過他對現況仍感樂觀，指部分戲院結業後有新院線接手，「我會見到有實力嘅營運者仲係喺度堅持」，並非所有戲院出現問題，結業潮並非「不可挽救」。</p>
<p><strong>田啟文：戲院與電影唇寒齒亡</strong></p>
<p>戲院結業潮，會否對港產片構成影響？田啟文指戲院和電業產業環環相扣：「我哋係唇寒齒亡咁嘅啫，我哋拍完一部戲，無個戲院去放映，咁拍個戲嚟做咩嘢呢？咁無得拍戲，政府搞個電影發展基金嚟係又搞咩呢？」</p>
<p>他表示戲院數量減少，代表可放映場次減少，院線會優先選擇「多賣兩張飛嘅戲」，進一步壓縮新晉電影人和小眾題材電影的空間，影響電影多元發展，「世界只有係一樣嘢，係百花齊放先會繁盛㗎嘛，就唔係孤芳自賞咁，我有飯食就得㗎嘛，你哋其他人無啦，我就唔係用呢種心態去睇戲院。」</p>
<p><a data-flickr-embed="true" href="https://www.flickr.com/gp/inmediahk/TM61hqgZc0" title="無標題"><img src="https://live.staticflickr.com/65535/52982890481_127cf6ee71_b.jpg" width="1024" alt="無標題" /></a><br /><em>田啟文（資料圖片）</em></p>
<p><strong>籲電影業「痛定思痛」勿再「食老本」</strong></p>
<p>雖然去年有《破．地獄》和《九龍城寨之圍城》兩套高票房港產片，但田啟文指整體電影業市道嚴竣，最大硬傷為觀眾「揀戲睇」，以及收看串流平台取代戲院，「佢係側埋一邊，原本我係睇十部戲嘅一年，宜家我淨係睇兩部，因為嗰兩部有話題，我有即時睇嘅必要。」</p>
<p>面對市民消費模式改變，田啟文指「無得怪任何人」，籲業界考慮日後拍攝戲院限定版本，「電影去到今時今日，唔改係因為我哋以前太懶。」田啟文又籲業界「痛定思痛」，勇於創新：「宜家再要拍嘅戲，唔可能再千篇一律。呢一套得呢，我就食老本，係咁拍，拍到佢謝，拍到佢殘為止，咁你咪無咗個多元。」</p>
<p><strong>霍啟剛指倡放寬戲院牌照規定</strong></p>
<p>體育演藝文化及出版界議員霍啟剛在同一節目指，全球戲院皆生意難做，而本港戲院因租金高昂，令利潤微薄，「如果淨係賣飛呢，基本上可以話係啱啱回到本啫，好靠小食，好靠係賣爆谷、飲嘢呀。」惟霍啟剛指現時經濟情況嚴峻，市民減少消費，令戲院收入大減，擔心結業潮會形成惡性循環，令市民進一步轉移至串流平台或其他網上娛樂。</p>
<p><a data-flickr-embed="true" href="https://www.flickr.com/gp/inmediahk/7Z0037871X" title="霍啟剛"><img src="https://live.staticflickr.com/65535/53469195421_82fc69720a_b.jpg" width="1024" alt="霍啟剛" /></a><br /><em>霍啟剛（資料圖片）</em></p>
<p>雖然政府去年注資14億於電影發展基金，惟霍啟剛憂業界過份依賴政府，令投資者獲政府補貼才願意開戲。他認為需就戲院牌照「拆牆鬆綁」，令戲院可以「自食其力」。他舉例可參考內地容許觀眾在戲院「食火鍋」，或開放busking、現場直播比賽賽事等。</p>
</div></div></div>
