---
layout: post
title: 賽事中舉劉智樂波衫：球迷亦是球隊一份子 不解教練出言挑撥
date: 2025-06-06 03:40:32.000000000 +00:00
link: https://www.inmediahk.net/node/%E9%AB%94%E8%82%B2/%E8%B3%BD%E4%BA%8B%E4%B8%AD%E8%88%89%E5%8A%89%E6%99%BA%E6%A8%82%E6%B3%A2%E8%A1%AB%EF%BC%9A%E7%90%83%E8%BF%B7%E4%BA%A6%E6%98%AF%E7%90%83%E9%9A%8A%E4%B8%80%E4%BB%BD%E5%AD%90-%E4%B8%8D%E8%A7%A3%E6%95%99%E7%B7%B4%E5%87%BA%E8%A8%80%E6%8C%91%E6%92%A5
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20250606hjhjbjknkjjkl.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>昨晚（6月5日）港隊在友誼賽中以0比0打和尼泊爾，港隊因選人爭議，未有挑選今季最佳前鋒之一標準流浪的劉智樂，引起爭議。賽事進行至第7分鐘，球迷張先生舉起劉智樂的7號球衣表達意見。他向《獨媒》表示，認為教練傾向挑選入籍兵，華人球員機會減少。張先生又指，韋斯活多次以囂張態度對待球迷及記者，公然指大家「唔識波」，認為「football without fans is nothing」球迷亦是球隊一份子，「你作為主教練已經係有絕對話事權，我哋係一定要接受，但係你嘅說話係挑撥緊我哋。」</p>
<p>賽事期間，間中有球迷高呼「劉智樂」以及「Westwood out」以示不滿。韋斯活賽前曾回應稱，以往的港隊教練皆沒有挑選劉智樂，自己並非第一個，又指內地聯賽球隊沒有簽下他，惟強調不代表對方往後沒有機會入選。</p>
<p><img src="https://live.staticflickr.com/65535/54569414533_4e4561fe28_b.jpg" /><br /><em>張先生</em></p>
<p><strong>舉劉智樂波衫球迷：劉智樂較劉家喬及米高更值入選</strong></p>
<p>舉起劉智樂波衫的張先生賽後向《獨媒》表示，劉智樂今季射入18球，並當選3名最佳前鋒之一，不解為何教練會選擇剛從美國留學回港的劉家喬及效力德國第五級業餘聯賽的米高，他們重申並非認為劉家喬及米高不濟，但認為「點解將佢哋個priority提先過劉智樂？（劉智樂）今季咁出色，踢風咁順嘅一個前鋒球員。」</p>
<p><img src="https://live.staticflickr.com/65535/54569252873_1d12aa800d_b.jpg" /></p>
<p>今仗米高以正選上陣，表現欠理想，節目直播主持亦批評米高第一腳觸球（first touch）及位置感欠佳，他戰至第56分鐘受傷離場，入替的入籍兵洛迪古斯，表現則受球迷讚賞。</p>
<p>尼泊爾世界排名比香港低，賽事最終以0比0完場。張先生指今仗正反映港隊缺乏觸覺敏銳的前鋒球員，「真係缺乏一個有射球觸覺、敏銳能力嘅人去幫我哋入呢一球。」</p>
<p><img src="https://live.staticflickr.com/65535/54507356633_f627ca7d0b_b.jpg" /><br /><em>劉智樂（資料圖片）</em></p>
<p>他認為韋斯活傾向挑選入籍兵，劉智樂是其中一個「受害者」，「今季華人機會比較明顯少咗好多，我唔係話華人要有一定比例，而係如果華將有足夠實力，甚至個個位置適合過而家啲入藉兵，點解唔選佢？」</p>
<p>今仗港隊的正選前鋒安永佳受傷，未有入選，惟劉智樂仍未獲機會。張先生指：「係咪完全一個機會都唔能夠俾劉智樂先？我呢個絕對唔同意，起碼一場友誼賽試下。」他認同前港隊隊長陳偉豪在社交媒體所言，「呢啲時候（需爭取入球時），（劉智樂）可能出嚟救你一命。」認為下半場劉智樂如後備上陣「衝一衝」，或能為港隊爭取入球。</p>
<p><img src="https://live.staticflickr.com/65535/54569373164_ea8d2e303d_b.jpg" /></p>
<p>對於韋斯活的回應，張先生直言「好嬲」，指對方並非第一次囂張態度對待球迷及記者，又公然指大家「唔識波」，。他指「football without fans is nothing」，認為球迷亦是球隊一份子，教練卻不斷擺高姿態，以說話攻擊球迷，「你作為主教練已經係有絕對話事權，我哋係一定要接受，但係你嘅說話係挑撥緊我哋。」</p>
<p><img src="https://live.staticflickr.com/65535/54568273257_000d083ef3_b.jpg" /><br /><em>韋斯活</em></p>
<p>今仗賽後，韋斯活循記者通道返回更衣室，未有走到球迷區前致謝。<a href="https://bit.ly/4dP1c3C">他在賽後記者會上，再次批評球迷不懂足球</a>，「如果我唔認同一個人嘅睇法，我仲過去嘅話即係嘥時間。我覺得佢哋係錯嘅、係唔啱嘅。」</p>
<p><img src="https://live.staticflickr.com/65535/54568320037_00364edea7_b.jpg" /><br /><em>Eric（右）</em></p>
<p>不少球迷亦持相近看法，港隊球迷Eric批評韋斯活「佢傻嘅，（劉智樂）無理由唔入選囉，試吓都好呀，踢得唔好唔緊要，到時你咪可以串囉。」對於對方指劉智樂已32歲，Eric指不少入籍兵皆年逾30歲才入選，認為其說法「唔make sense囉，為拗而拗，都唔知佢講乜。」</p>
<p><img src="https://live.staticflickr.com/65535/54568326807_7c1a095309_b.jpg" /><br /><em>黃先生</em></p>
<p><strong>有球迷不滿教練高傲</strong></p>
<p>另一名港隊球迷黃先生直言「我哋主教練好高傲好自大，佢覺得嘅嘢就係覺得㗎啦，不允許有任何人批評佢，同埋指出佢嘅錯誤，唔接受㗎，我哋香港隊唔係佢一個㗎，唔係佢話想要邊個就邊個㗎」，認為劉智樂絕對有資格入選。</p>
<p><img src="https://live.staticflickr.com/65535/54569414598_2486911b6f_b.jpg" /><br /><em>Sean</em></p>
<p>逾10年港隊兼大埔球迷Sean亦對劉智樂落選感到可惜，惟指「如果個教練真係覺得唔適合個打法，（劉智樂）可能專心幫球隊（流浪）打好仲好」。他亦不滿韋斯活的態度，認為對方「比較高傲少少」，笑稱「花生角度嚟講佢係比較寸嘴啲，但係如果佢有成績表現到，都冇嘢好講。」他自言希望劉智樂能代表港隊出賽，「始終都想幫華人爭返一口氣」。</p>
<p><img src="https://live.staticflickr.com/65535/54569519075_1f52c18d52_b.jpg" /><br /><em>黎先生</em></p>
<p>6年港隊兼南區球迷黎先生表示，在足總盃決賽射入一球的劉智樂表現良好，對其落選同感可惜。對於韋斯活說法，他認為「啲教練都係咁講啦其實。」</p>
<p>賽前《獨媒》亦有訪問其他球迷，有球迷稱會尊重教練選擇，將繼續支持球隊。</p>
</div></div></div>
