---
layout: post
title: "【亞盃外】鄭泳舜倡把握機會推「主場經濟」、「應援經濟」"
date: 2025-06-11 03:33:35.000000000 +00:00
link: https://www.inmediahk.net/node/%E6%94%BF%E7%B6%93/%E3%80%90%E4%BA%9E%E7%9B%83%E5%A4%96%E3%80%91%E9%84%AD%E6%B3%B3%E8%88%9C%E5%80%A1%E6%8A%8A%E6%8F%A1%E6%A9%9F%E6%9C%83%E6%8E%A8%E3%80%8C%E4%B8%BB%E5%A0%B4%E7%B6%93%E6%BF%9F%E3%80%8D%E3%80%81%E3%80%8C%E6%87%89%E6%8F%B4%E7%B6%93%E6%BF%9F%E3%80%8D
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20250611BJHGBKJHJKH.png" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>港足昨晚（10日）出戰亞洲盃外圍賽，首度在啟德體育園主場館作賽，完場憑12碼以1：0絕殺印度，42,570人入場見證。民建聯立法會議員鄭泳舜在港台節目稱，港隊對本地球迷具號召力，對各支持單位和贊助商「打咗支強心針」，倡趁機發展「主場經濟」和「應援經濟」。</p>
<p><img src="https://live.staticflickr.com/65535/53612149091_7301079cc8_b.jpg" /><br /><em>鄭泳舜（資料圖片）</em></p>
<p><strong>鄭泳舜指逾4萬人入場撐港隊為贊助商「打強心針」</strong></p>
<p>鄭泳舜昨晚亦有入場觀賽，認為除了外國球星外，港隊對本地球迷亦甚具號召力，對各支持單位和贊助商「打咗支強心針」，希望當局可以趁機發展「主場經濟」和「應援經濟」。</p>
<p>昨晚的賽事，上層「特惠票」只售80元，鄭泳舜認為不少市民因票格廉宜而入場，「呢五萬嘅球迷裏面，當中可能有一萬多人係die hard fans嚟，即係成日都跟住港足。」他認為本地足球邁向商業化、產業化，需要「養一個球迷群」，不單靠票價優惠，亦要培養觀賽氣氛，鼓勵市民入場體驗。</p>
<p><img src="https://live.staticflickr.com/65535/54579558831_d8fccde562_b.jpg" /></p>
<p><strong>鄭泳舜指港足波衫備貨少令人失望</strong></p>
<p>主場館昨晚一片「紅海」，但當中不少球迷因港足波衫供不應求，以外隊紅色波衫頂替。昨日港隊球衣供應商 Nike 在啟德零售館2發售球衣，未開售已經截龍。鄭泳舜坦言對安排感失望：「其實大家都有個期望，可能會買一啲周邊嘅球衣、產品啦。」冀足總與生產商商討，增加球衣供應。</p>
<p><img src="https://live.staticflickr.com/65535/54579513697_a72979acc6_b.jpg" /></p>
<p><strong>學者冀足總協助球迷團體製作隊歌</strong></p>
<p>浸大運動及健康科學系教授劉永松在同一節目指，昨晚場館和票價安排理想，「（啟德體育園）其實都好新淨，好有文化氣息啦」。他亦稱讚港足近來表現優秀：「香港隊喺過去10場國際A級賽事立於不敗，當然啦有啲賽事我覺得可以贏添啦。」</p>
<p>他認為宣傳方面有改善空間，指由球迷團體自發製作的打氣歌「比較粗糙啲」，望政府、足總可與球迷團體洽商，製作更優質隊歌。</p>
<p>港隊主場賽事中，近年球迷的打氣聲一直不絕。劉永松其球員士氣及表現提升，又以國足和港足做比較：「譬如話我哋好痛心地睇到中國國家隊，最近對印尼嘅賽事，都好多批評；因此當我哋去做個對比嘅時候呢，一隊球隊能夠得到四五萬人嘅支持，當時唱隊歌呀、有好多香港精神嘅拼搏呀、成個紅海呀，呢個係香港前所未有嘅主場氣氛。」</p>
<p><img src="https://live.staticflickr.com/65535/54580200224_951969fa28_b.jpg" /><br /><em>韋斯活（資料圖片）</em></p>
<p><strong>指韋斯活不夠親民 應更關心球迷</strong></p>
<p>提及士氣，劉永松亦談到港足主教練韋斯活近日言論，認為他應該更關顧球迷心聲，嘗試與球迷打成一片，回答可更加親民：「因為我聽到一句 I don't care 呢樣嘢，我覺得喺英文可能佢文字方面用得唔係幾好。」</p>
<p><strong>倡啟德體育園設「足球歷史博物館」</strong></p>
<p>被問到能否發展「應援經濟」，劉永松指應首先做好「主場經濟」：「你主場仲未做得好呢，其實你冇乜本錢做應援經濟嘅。」他指體育賽事結果難料，以曼聯為例，稱即便今季成績欠佳仍續獲球迷支持，全因「有傳奇色彩」，倡在啟德體育園設「足球歷史博物館」，紀錄港足過去百年的「威水史」，令港人不論戰績都會支持港隊：「足球係圓嘅，乜嘢都可以發生，但係我哋可以控制到嘅，係我哋嘅傳奇、我哋成名嘅歷史，令到所有球迷引以為榮支持香港隊。」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
