---
layout: post
title: 周一鳴稱社會隱藏三大風險  指「軟刀子」式攻擊危害深遠
date: 2025-06-16 05:52:29.000000000 +00:00
link: https://www.inmediahk.net/node/%E6%94%BF%E7%B6%93/%E5%91%A8%E4%B8%80%E9%B3%B4%E7%A8%B1%E7%A4%BE%E6%9C%83%E9%9A%B1%E8%97%8F%E4%B8%89%E5%A4%A7%E9%A2%A8%E9%9A%AA-%E6%8C%87%E3%80%8C%E8%BB%9F%E5%88%80%E5%AD%90%E3%80%8D%E5%BC%8F%E6%94%BB%E6%93%8A%E5%8D%B1%E5%AE%B3%E6%B7%B1%E9%81%A0
categories: inmedia
tags: blog
author: 獨媒報導
---

<img src="https://www.inmediahk.net/files/column_images/20250616_1341-01.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="red">（獨媒報導）</font>《香港國安法》將實施5周年，警務處處長周一鳴接受報章訪問，指本港近年社會氣氛比較平靜，但社會仍然有暗湧，隱藏三大風險包括外部勢力干預、本土恐怖主義，及軟對抗滲透，形容「軟刀子」式攻擊危害深遠：「其實都睇到整體大環境係穩定嘅，但始終社會仍然有一小撮人，希望透過唔同嘅媒體，又或者可能喺唔同嘅界別，可能喺文化上面等等，希望可以滲入一啲軟對抗。」</p>
<p>中央政府2020年6月30日在本港頒布《香港國安法》，去年則有《維護國家安全條例》完成立法。周一鳴接受《文匯報》訪問，稱法例實施成效立竿見影，指部份國安案件已陸續在法庭判刑，包括唐英傑案、民主派初選47人案，稱「嗰個象徵意義好重要」。</p>
<p><strong>重提反修例指年青人上街遭鼓動  籲到內地了解國家發展</strong></p>
<p>訪問亦重提2019年反修例運動，周一鳴時任九龍西總區副指揮官，是「理大圍城」的總指揮。他表示，自己是其中一個大隊的指揮官，感受十分深刻：「其實當時有好多年青人，其實佢哋都未必知道點解當時佢會走出嚟。其實我相信呢，背後係好多人鼓動，背後推佢哋嘅人出嚟，其實都係，我覺得係好妖魔，令到一啲年青人佢哋喺唔知情之下走出嚟。」</p>
<p><a data-flickr-embed="true" href="https://www.flickr.com/gp/inmediahk/P387h7V863" title="無標題"><img src="https://live.staticflickr.com/65535/49135370106_08837b23d7_b.jpg" width="1024" alt="無標題" /></a><br /><em>周一鳴（資料圖片）</em></p>
<p>此外，周一鳴呼籲，年輕人應用更客觀的方法接觸國家，有機會的時候應到內地「再睇一睇 」：「究竟而家整體，成個發展係點。」</p>
<p><strong>稱存在本土恐怖主義  「有啲小撮人都係死心不息」</strong></p>
<p>在訪問中，周一鳴指本港近年社會氣氛比較平靜，但社會仍然存有暗湧，隱藏三大風險：「即係我都講過好幾次，不斷都有暗湧。第一就係可能外部勢力，其實都睇到，美西方好多時都係利用唔同嘅方法，用香港嚟作為打壓中國嘅方式。」</p>
<p>除此之外，周一鳴亦提到「本土恐怖主義」：「其實有啲小撮人都係死心不息，佢哋自己可能被激化咗之後，佢哋係會有一啲嘅過激行為，可能影響到香港個整體安全。第三部份就會係軟對抗，其實都睇到整體大環境係穩定嘅，但始終社會仍然有一小撮人，希望透過唔同嘅媒體，又或者可能喺唔同嘅界別，可能喺文化上面等等，希望可以滲入一啲軟對抗。」</p>
<p><a data-flickr-embed="true" href="https://www.flickr.com/gp/inmediahk/122633zrpm" title="DSC_4359"><img src="https://live.staticflickr.com/65535/53651221645_4081b2b63c_b.jpg" width="1024" alt="DSC_4359" /></a><br /><em>周一鳴（資料圖片）</em></p>
<p>周一鳴指出，國家安全是本港每名市民的使命，而警隊成員亦有同一使命，即保障及維護國家安全。他最後重申，警方「有法必依，執法必嚴，違法必究」，將加強情報搜集作主動執法，並希望透過教育令市民更了解，「國家安全其實係每一個人嘅使命」。</p>
</div></div></div>
