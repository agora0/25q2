---
layout: post
title: 陳朗昇康體通帳戶無法訂場 康文署：不評論個別個案
date: 2025-06-26 05:47:06.000000000 +00:00
link: https://www.inmediahk.net/node/%E6%94%BF%E7%B6%93/%E9%99%B3%E6%9C%97%E6%98%87%E5%BA%B7%E9%AB%94%E9%80%9A%E5%B8%B3%E6%88%B6%E7%84%A1%E6%B3%95%E8%A8%82%E5%A0%B4-%E5%BA%B7%E6%96%87%E7%BD%B2%EF%BC%9A%E4%B8%8D%E8%A9%95%E8%AB%96%E5%80%8B%E5%88%A5%E5%80%8B%E6%A1%88
categories: inmedia
tags: blog
author: 獨媒報導
---

<img src="https://www.inmediahk.net/files/column_images/smart_0.jpg" /><div class="field field-name-body field-type-text-with-summary field-label-hidden"><div class="field-items"><div class="field-item even"><p><font color="#e4692b">【獨媒報導】</font>前記協主席陳朗昇日前在社交媒體發文，指無法透過「SmartPLAY 康體通」預訂球場，曾致電康文署查詢，「調查」至今兩個月仍未有回覆。康文署回覆《獨媒》表示，不評論個別個案。陳朗昇向《獨媒》表示，康文署的回應「精彩」，認為自己被列入黑名單：「都幾明顯㗎喇，我當咗係。」他坦言感到不開心，「帶來生活上好大不便又不是嘅，但原則上咁樣剝奪一個人租場自由，係咪可以咁樣呀？」</p>
<iframe src="https://www.facebook.com/plugins/video.php?height=476&amp;href=https%3A%2F%2Fwww.facebook.com%2Fronsingchan%2Fvideos%2F2217832981970317%2F&amp;show_text=true&amp;width=267&amp;t=0" width="360" height="860" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe><p>
陳朗昇於上週五（6月20日）在社交媒體 Facebook 上載一條影片，顯示其帳戶無法透過「康體通」預訂球場，指：「就算係執雞嘅場，冇人用嘅場我都 book 唔到。」片中顯示即使球場列出有可租用時段，他按預訂後會顯示「網上輪候中」，但最後會彈出「無法提供」。陳朗昇在影片中稱，預訂球場只打算作「私人活動」，「同一啲我認識嘅小朋友去踢波」，曾致電康體通查詢，惟「調查」至今兩個月仍未有回覆。</p>
<p><strong>兩次致電查詢 職員僅表示「調查中」</strong></p>
<p>陳朗昇向《獨媒》講述事情經過，他指個人一直擁有「康體通」帳號，但過去一段時間未有使用，至近期失業，望租場用作「私人活動」，不過就發現未能成功租場。他及後曾致電「康體通」查詢，當時職員指：「無理由㗎喎，除非成日 book 咗無嚟，先會黑名單。」職員表示會「調查」跟進，惟相隔約兩個月仍未有消息，遂再次致電查詢，職員再次表示：「調查緊㗎喇，調查緊㗎喇，我哋有結果覆你啦。」</p>
<p>陳朗昇提到，「康體通」職員從未有主動回覆「調查」進度：「真係好離譜依家香港地。你話調查其實有幾難查呀？打開個 account 望一望就見到啦！15分鐘嘅事，得就得，唔得咪失德囉。」陳認為如職員無法處理，應直接表明：「好話唔好聽，你要講，咁你咪話囉：『有啲人係處理唔到，詳情你問返康文署啦。』咁最起碼我知擺咗落黑名單。」</p>
<p><strong>陳朗昇形容康文署回應「精彩」</strong></p>
<p>對於康文署表示不評論個別個案，陳朗昇指回應「精彩」：「佢無否認係黑名單」、「都幾明顯㗎喇，我當咗係。」他坦言對事件感到不開心，「咁樣嘅事都會發生」，「啫係咩事啫，大家都係香港人，我宜家又唔係做乜……都估到嘅，你驚我 book 個足球場踢記協盃嘛，你咁擔心咪嚟監視住囉。」他自覺被康文署針對：「帶來生活上好大不便又不是嘅，但原則上咁樣剝奪一個人租場自由，係咪可以咁樣呀？」</p>
</div></div></div><div class="field field-name-taxonomy-vocabulary-20 field-type-taxonomy-term-reference field-label-above"><div class="field-label">版權:&nbsp;</div><div class="field-items"><div class="field-item even"><a href="https://www.inmediahk.net/taxonomy/term/5068">禁止衍生</a></div></div></div>
